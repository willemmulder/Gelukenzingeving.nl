---


layout: page
title:
permalink: /
---

<!-- Introduction -->
<section id="waarom">
    <div class="spotlight">
        <div class="content">
            <header class="major">
                <h2>Waarom</h2>
            </header>
            <p>
                Ben jij gelukkig, ervaar je vrede en heb je het idee dat je een zinvol leven leidt? 
                Ik hoop het oprecht!
            </p>
            <p>
                Sterker nog: ik zou wel willen dat dat bij iedereen het geval was. 
                Mensen die geluk en vooral vrede en zingeving ervaren, zijn in mijn ervaring hele prettige mensen om mee om te gaan. 
                Natuurlijk heeft iedereen z’n mindere momenten, en kunnen er bepaalde behoeften zijn die je hoofd in beslag nemen en die je tijdelijk minder vriendelijk maken. 
                Maar met een basis van vrede en zingeving keer je al snel weer terug naar een gelukkiger en verbonden toestand.
            </p>
            <p>
                <strong>Mijn doel is om zoveel mogelijk mensen in onze samenleving te helpen om geluk, vrede en zingeving te ervaren.</strong> 
            </p>
            <p>
                Dat is niet alleen maar prettig voor iedereen, maar volgens mij ook heel erg nuttig. 
                Zolang we namelijk geen diep geluk, vrede en zingeving ervaren, blijven we proberen om ons ongeluk en onvrede te bevredigen met lege dingen zoals plezier, status en spullen. 
                Dat is belastend voor ons maar ook voor onze leefomgeving. 
                Met steeds meer mensen op deze aarde is daar een keer een einde aan. 
                Dus door te focussen op diep geluk, vrede en zingeving, zorgen we ervoor dat we minder spullen maken en gebruiken, en dat we meer kunnen genieten van wat er al is. 
                De focus op diep geluk, vrede en zingeving is dus niet alleen fijn voor jezelf, maar ook heel erg nodig en goed voor anderen, nu en later.
            </p>
            <p>
                Ik besef dat het voor mij onmogelijk is om iedereen in deze wereld te veranderen. 
                Sterker nog: ik kan jou niet eens veranderen. 
                Maar wat ik wel kan doen is mijn ideeën over geluk met je delen. 
                Ik hoop dat jij er persoonlijk iets aan hebt, en dat we met elke persoon steeds dichter bij een gelukkige en duurzame samenleving komen. 
                Om te beginnen in Nederland, maar later ook daarbuiten. 
                Op deze website vind je een praktische theorie over geluk, links naar avonden en kun je mijn boek alvast reserveren.
            </p>
            <p>
                <a href='/jij'>Klik hier als je wilt weten hoe jij meer geluk, vrede en zingeving kunt ervaren</a>
            </p>
            <p>
                <a href='/wij'>Klik hier als je wilt weten hoe we Nederland gelukkiger kunnen maken</a>
            </p>
        </div>
    </div>
</section>

<!-- Achtergrond -->
<section id="achtergrond">
    <header class="major">
        <h2>Achtergrond</h2>
    </header>
    <p>
        De vraag naar de werking van geluk, identiteit en zingeving heeft me al lang bezig gehouden. 
        Op de middelbare school merkte ik dat ik me anders gedroeg bij de ene persoon dan bij de andere. 
        Waarom deed ik dat? Kon ik niet gewoon mezelf zijn? Maar wie was ik dan? 
    </p>
    <p>
        Al snel kwam de vraag uit op hoe de mens in elkaar zit, en wat zijn drijfveren zijn om zich op een bepaalde manier te gedragen. 
        Ik denk dat geluk daar een belangrijke rol in speelt, en dat zingeving onmisbaar is om een gelukkig leven te leiden. 
        Tegelijk is het maar de vraag of onze zoektocht naar geluk wel zo gezond is en of we niet doorgeslagen zijn.
    </p>
    <p>
        Soms wilde ik wel graag dat ik de dingen die ik inmiddels weet al had geweten toen ik nog wat jonger was. 
        Tegelijk ben ik blij dat de vele boeken, ontmoetingen en ervaringen me inmiddels antwoord hebben gegeven op de meest prangende vragen die ik had. 
        Daarnaast blijf ik genieten van nieuwe inzichten die me helpen om de wereld en mezelf een beetje beter te begrijpen.
    </p>
    <p>
        Nu deel ik graag van wat ik in mijn leven heb geleerd en ontdekt. 
    </p>
    <p>
        Als je contact wilt opnemen, <a href='/contact'>dan kan dat hier</a>.
    </p>
</section>