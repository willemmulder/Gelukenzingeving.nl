---
layout: blog
title:  Perfect geluk
author: Willem Mulder
date:   2019-09-15 12:26:00 +0200
categories: basis
permalink: blog/perfect-geluk
---

<p>
    Iedereen wil wel gelukkig zijn.
    Dat is niet meer dan natuurlijk. 
    Niemand kiest vrijwillig voor een ongelukkig leven.
    Als we ons echter extreem focussen op het zoeken naar geluk, dan gaat ons dat juist tegenwerken. En dat heeft twee redenen.
</p>
<!--more-->
<p>
    Ten eerste is er het gevaar dat de focus op het positieve er voor zorgt dat we de negatieve emoties totaal niet meer in ons leven accepteren.
    Dat we ze wegduwen bij elke situatie waarin we ze op voelen komen.
    Dat is echter bijzonder destructief in veel situaties.
    Negatieve emoties zijn namelijk hard nodig in situaties waarin er daadwerkelijk gevaar dreigt. 
    <a href='/blog/wat-zijn-emoties'>Negatieve emoties helpen je immers om gevaar te herkennen en om actie te ondernemen</a>.
    En omdat er in deze wereld zeker wel eens gevaar dreigt of andere problemen zijn, zijn negatieve emoties juist ons hulpmiddel om erger te voorkomen.
    Negatieve emoties zorgen er dus weliswaar voor dat we geen perfect gelukkig leven hebben, maar dat is maar goed ook. 
    Als je leven de verkeerde kant op gaat dan is het juist fijn als je hersenen met negatieve emoties aangeven dat er iets mis is.
    Dat helpt je vervolgens om het probleem serieus te nemen en actie te ondernemen. 
</p>
<p>
    De tweede reden dat het extreem zoeken naar geluk je niet helpt is dat die zoektocht nooit ophoudt en je weghoudt van het genieten van het nu.
    Door de extreme focus op geluk zul je immers niet snel tevreden zijn en altijd blijven zoeken naar de dingen die je n√≥g gelukkiger kunnen maken.
    Je zult de lat hoger en hoger blijven leggen.
    En in plaats van te genieten van de mooie dingen in het nu, zie je vooral de momenten waarin je nog <em>niet</em> gelukkig bent en waar je 'nog aan moet werken'.
    Dat zorgt alleen maar voor teleurstelling en frustratie.
</p>
<p>
    Als je nu nog zoekt naar perfect geluk dan is de gouden tip om gelukkiger te worden dus gek genoeg om minder graag gelukkig te willen zijn.
    Dat geeft rust en zorgt dat je meer kunt focussen op de mooie dingen die er al in je leven zijn.
</p>
<p>
    Je mag dus minder streng zijn voor jezelf. Je mag het loslaten. Je zult nooit perfect gelukkig zijn en dat hoeft ook niet. 
    Wees dankbaar voor wat je hebt, en besef dat zelfs negatieve emoties vaak heel zinvol zijn.
</p>
<p>
    Om de drang naar perfect geluk te beperken kan het ook helpen om minder te kijken naar die 'perfect gelukkige' mensen op bijvoorbeeld facebook of instagram.
    Al die mooie plaatjes van anderen laten maar een klein stukje van de werkelijkheid zien.
    Want iedereent kent verdriet, onrust en teleurstelling. 
    Daarbij is het geluksniveau van anderen totaal niet relevant voor jouw leven.
    Jij mag genieten van al het mooie in <em>jouw</em> leven. 
    Wat anderen doen met <em>hun</em> leven hoeft daar geen invloed op te hebben.
    Soms is het goed om je leven 'kleiner' te maken en je alleen te focussen op wat je al hebt en op de mensen en dingen die er echt te doen.
</p>
<p>
    Dat betekent niet dat je alle negatieve dingen in je leven zomaar moet accepteren en daar dan maar 'blij mee moet zijn'.
    Want je kunt wel degelijk je leven zo inrichten dat je het geluk wat vaker tegenkomt.
</p>
<p>
    {% include biglink.html label="Lees meer over hoe je op een gezonde manier gelukkiger kunt worden" link="/blog/hoe-kun-je-gelukkiger-worden" %}
</p>
<p>
    Want <a href='/blog/kunnen-we-gelukkiger-worden'>gelukkiger worden kan vaak wel</a>, maar dat hoeft niet op een manier alsof je leven niets waard zou zijn zolang je het perfecte geluk nog niet bereikt hebt.
    Zie het als <a href="/blog/streven-versus-tevredenheid">een proces waarbij je geniet van elke stap die je zet en waar je niet te veel focust op hoe ver je nog van je einddoel verwijderd bent</a>.
</p>