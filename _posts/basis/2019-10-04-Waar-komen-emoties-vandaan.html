---
layout: blog
title:  Waar komen emoties vandaan
author: Willem Mulder
date:   2019-10-04 12:26:00 +0200
categories: basis
permalink: blog/waar-komen-emoties-vandaan
---
<p>
    Om meer controle over geluk en ongeluk te krijgen, helpt het om te begrijpen waar geluk en ongeluk vandaan komen.
    Geluk definieerden we als <a href='/blog/wat-is-geluk'>ongestoorde positieve emotie</a>. 
    Maar geluk, oftewel dus ongestoorde positieve emotie, is niet vanzelfsprekend.
    We leven in een wereld waar we te maken hebben met stress, gevaar en verdriet.
    De kern van gelukkig zijn is <a href='/blog/hoe-kun-je-gelukkiger-worden'>hoe je met die negatieve emoties omgaat</a>.
    <a href='/blog/wat-zijn-emoties'>Emoties in het algemeen zijn een manier van je hersenen om je leven in de juiste richting te sturen</a>.
    Een belangrijke opmerking daarbij is dat je hersens het niet altijd bij het juiste eind hebben.
    Daardoor zijn negatieve emoties niet altijd terecht en zinvol, maar soms ook onterecht of overdreven.
    De terechte, nuttige negatieve emoties wil je graag behouden (ook al zijn ze natuurlijk op het moment zelf niet leuk).
    Maar de onterechte, overdreven en zinloze negatieve emoties wil je aanpakken (ook al zijn ze goedbedoeld).
    De kunst is dus om negatieve emotie te herkennen en in te kunnen schatten of de emotie <em>wel</em> terecht is of juist <em>niet</em> terecht is.
    Maar om emoties beter in te kunnen schatten, moeten we eerst begrijpen waar emoties vandaan komen.
</p>
<!--more-->
<p>
    Zoals we zagen is emotie <a href='/blog/wat-zijn-emoties'>een reactie van je hersenen op wat je ziet, hoort, voelt of denkt</a>. 
    Het idee van je gedachten en emoties is daarbij dat ze je helpen om de juiste actie te nemen.
    Om zo te zorgen dat je positieve dingen <em>wel</em> bereikt en negatieve dingen juist <em>niet</em> bereikt.
</p>
<p>
    {% include image.html src="model_2_1.png" %}
</p>
<p>
    Wat er in de hersenen gebeurt is complex en lang niet altijd bewust.
    Onze hersenen zijn een groot netwerk van meer dan honderd miljard hersencellen en verbindingen die informatie opslaan en prikkels verwerken.
    Herinneringen, kennis, denkvermogen, of je positief of juist negatief naar dingen kijkt, en nog veel meer zit allemaal opgeslagen in die cellen en verbindingen.
    Binnenkomende prikkels verwerken we en resulteren in bewuste of onbewuste interpretaties en gedachten.
    Tegelijkertijd onstaat er emotie om die interpretaties en gedachten te kleuren.
</p>
<p>
    Als ik het over 'gedachten' heb dan bedoel ik dus alles wat er in de hersenen gebeurt: alle signalen die door het hersennetwerk vliegen, alle interpretaties die je maakt, alle conclusies die worden getrokken.
</p>
<p>
    Uiteraard heeft niet iedereen dezelfde gedachten en reageert niet iedereen hetzelfde dingen.
    Welke interpretaties en gedachten je hebt bij bepaalde prikkels, hangt af van de patronen in al die miljarden verbindingen in jouw hersenen.
    Die gedachtenpatronen zijn de ingesleten associaties in je hersenen die bepalen hoe signalen in je hersenen lopen en welke gedachten je krijgt bij bepaalde prikkels.
    En die gedachtenpatronen zijn bij iedereen anders.
    Bij de ene persoon leidt het zien van een vliegtuig daarom tot enthousiasme en mooie herinneringen, bij de ander leidt datzelfde vliegtuig juist tot angst en een knoop in de maag.
</p>
<p>
    {% include image.html src="model_2_2.png" %}
</p>
<p>
    Je gedachtenpatronen zijn bij de geboorte al op een bepaalde manier gevormd, en worden daarna in de rest van je leven continu aangepast op basis van je ervaringen: dat wat je hoort, ziet, voelt, proeft, luistert, kijkt en leest.
    Om in je hoofd gedachtenpatronen te vormen over iets, is directe ervaring dus niet per sé nodig: je kunt er ook iets over lezen of over horen van anderen.
    Je hebt bijvoorbeeld een beeld bij een éénhoorn, en misschien zelfs wel een gevoel van vrolijkheid, terwijl je nog nooit daadwerkelijk een éénhoorn gezien hebt.
    Of je kunt een hekel hebben aan iets of iemand alleen al omdat mensen om je heen er op een negatieve manier over praten.
    Gedachtenpatronen kunnen zich dus vormen op basis van allerlei bronnen.
    Daarin zijn opvoeding, vrienden en school heel belangrijk.
    Maar ook andere informatie zoals boeken, artikelen, nieuws en films.
</p>
<p>
    Je gedachtenpatronen zijn dus een groot netwerk van associaties.
    Als het gaat om de relatie tussen gedachtenpatronen en emotie, kun je je gedachtenpatronen onderverdelen in twee types.
    De eerste soort van patronen is heel direct en gebaseerd op opgeslagen emotie uit het verleden.
    Als je een prikkel binnenkrijgt, zijn er dan heel directe associaties die bij wijze van spreken geen 'denkwerk' kosten.
    Je ziet weer iets en voelt er direct iets bij, omdat je in het verleden iets hebt meegemaakt waar je nu weer aan moet denken.
    De tweede soort is wat indirecter en heeft te maken met het analyseren van een situatie aan de hand van je behoeften.
    Daarbij gebruiken we complex denkwerk om situaties te interpreteren, voorspellingen te doen en de huige en toekomstige situaties te beoordelen aan de hand van of die situaties onze behoeften <em>wel</em> of juist <em>niet</em> invullen.
    Het interpreteren, voorspellen en beoordelen doen we op basis van wat ik 'mentale modellen' noem: bepaalde ideeën over hoe dingen eruitzien, hoe ze werken, wat belangrijk is, enzovoorts.
    Als je bijvoorbeeld gelooft dat vliegtuigen vaak neerstorten (mentaal model) en je wilt graag levend en gezond zijn (behoefte), dan is de wetenschap dat je overmorgen met het vliegtuig moet helemaal niet prettig (waarderen).
    Dat zorgt weer voor een onrustige of angstige emotie die er voor moet zorgen dat je afziet van je vliegreis.
</p>
<p>
    In een model zou je dat kunnen weergeven zoals hieronder.
    Onder de gedachten zitten de twee typen van gedachtenpatronen.
    Het eerste type van denkpatronen zie je in de afbeelding links.
    Het tweede type zie in de afbeelding rechts.
</p>
<p>
    {% include image.html src="model_2_3.png" %}
</p>
<p>
    Hier is nog veel meer over te zeggen, maar voor nu is het belangrijk om te beseffen dat al deze vlakken (herinneringen, mentale modellen en behoeften) meespelen in het genereren van positieve of negatieve emotie.
    En dat het op al die vlakken mogelijk is dat er een situatie ontstaat waarin je ten onrechte negatieve (of positieve) emoties maakt.
    Het kan bijvoorbeeld zijn dat je een traumatische gebeurtenis hebt meegemaakt (herinnering) wat er nu voor zorgt dat je heel heftig reageert op alles wat met je aan die gebeurtenis doet denken.
    Of dat je het idee hebt dat alle mensen ongevoelig en egoïstisch zijn (mentaal model) waardoor je bang bent om jezelf te geven in vriendschappen en relaties.
    Of je wilt heel graag de controle over alles hebben (behoefte) waardoor je niet snel iets nieuws of geks durft te doen.
</p>
<p>
    Om onterechte negatieve emoties weg te nemen, is het dus belangrijk om bij jezelf te zoeken waar de emotie vandaan komt en of er een herinnering, mentaal model of behoefte een rol speelt die onterecht of zinloos is.
    Het volgende artikel gaat dieper in op wat je concreet kunt doen als je negatieve emoties ervaart.
</p>
<p>
    {% include biglink.html label="Wat te doen met emoties" link="/blog/wat-te-doen-met-emoties" %}
</p>